Pavol Országh Hviezdoslav
- slov. realistická literatúra
- 1849 – 1921 (1849 zomrel veľký slov. básnik obdobia klasicizmu Ján Hollý)
Pochádzal zo zemianskeho rodu, z Vyšného Kubína. Začal chodiť na gymnázium v Miškovci, čoskoro
patril medzi najlepších žiakov. Začal písať pod vplyvom maďarského básnika Petőfiho. Študoval na
právnickej akadémii v Prešove, kde sa iniciatívne zúčastňoval na príprave almanachu. 20 rokov
pôsobil ako advokát v Námestove .
Autor vyjadruje lásku k rodnému kraju – Orave.
Vlastným menom Pavol Országh. Narodil sa vo Vyšnom Kubíne a zomrel v Dolnom Kubíne, kde je aj
pochovaný.
Používal viacero pseudonymov: Paľko Višňaňovie, Jozef Zbranský, Hviezdoslav.
Jedna z jeho prvotín - Básnické prviesenky Jozefa Zbranského – zbierku venoval Andrejovi
Sládkovičovi, ktorého tvorbu obdivoval. Vyjadruje lásku k rodnému kraju – Orave.
Po stredoškolských štúdiách v Miškovci, v Kežmarku odišiel študovať na právnickú akadémiu, ktorú
absolvoval v Prešove. Tam sa spriatelil s Kolomanom Banšelom. Obaja organizovali kultúrne podujatia.
Ich pričinením vychádzal almanach Napred. Je to spoločný zborník lit. prác mladej nastupujúcej
generácie realistov.
Po štúdiách pôsobil ako advokát, najdlhšie v Dolnom Kubíne.
Už na stredoškolských štúdiách v Miškovci, teda v maďarskom prostredí, sa snažil uplatniť svoj
prebúdzajúci sa talent. Nadchýnal sa tvorbou Pétöfiho. Začal tvoriť ale v maďarčine – hrozilo
odnárodnenie. Na pomoc mladému autorovi prišli viacerí oravskí národovci a začal písať už len po
slovensky.
Tvorba
- písal všetko vo veršoch!!!
-lyriku
-epiku – len veršovanú
-dráma – len veršovanú
Lyrika
Používa tiež jambickú stopu (U –), ktorá je však pre slovenčinu neobvyklá, pretože 1. slabika je
neprízvučná. Hviezdoslav preložil veľa náročných diel, čím dokázal, že slovenčina je rovnocenná s inými
jazykmi. Napísal rad epických skladieb z dedinského prostredia. Písal aj biblické básne, ktorých cieľom
bolo ukázať pomery v časoch jeho života. Často bol aj rečníkom, napr. pri otvorení Národného divadla
v Prahe - manifestoval tu priateľstvo Slovákov a Čechov (báseň Bratom Čechom).
Sonety - básne, kde sa autor odpútava od nevľúdnej reality a hľadá pravdu medzi reálnym a
nadreálnym svetom, lákal ho vesmír...zvolil si pseudonym Hviezdoslav.
Letorosty I., II., III. - obsahujú básne s prírodnou tematikou, so spoločenskou tematikou...sú tu aj
spomienky na matku a otca.
Žalmy a hymny
Prechádzky jarom - opisuje krásy prírody, dáva do kontrastu svoj život.
Prechádzky letom - starnúci život a mladú prírodu. Prírodu chápe ako hodnotu, ktorá stále trvá a je
večná.
Stesky - premýšľa nad svojím životom, nad starnutím a nad tým, čo v živote vykonal, cíti, že mu
ubúda síl.
Dozvuky - nadväzujú na Stesky, v závere opisuje vízie do budúcnosti.
Krvavé sonety - reaguje na neznesiteľnú spoločenskú situáciu, na vypuknutie 1.svetovej vojny,
odsudzuje násilie ako také a vyslovuje želanie návratu mieru.
Epika
- Hájnikova žena
- Ežo Vlkolinský
- Gábor Vlkolinský
Hájnikova žena
- Orava, Podvršie
- Hl. postavy: Michal a Hanka Čajkovci – predstavujú „svet chalúp“ – teda jednoduchý ľud
 starý gróf Villáni a jeho syn Artuš – predstavujú „svet kaštieľov“, teda bohatých
Autor v úvode približuje krásnu oravskú prírodu, ktorá obkolesuje starú hájovňu na Podvrší. Pritom
porovnáva túto biednu chalúpku s hradom na vysokej skale, a prirovnáva ju k bielej labuti. Horár Čajka
je už starý, pomaly dožíva svoj život a nakoniec zomiera. Na jeho miesto chce nastúpiť jeho syn Michal.
Žiada pána o prenechanie hájnictva.
Povolenie dostal a tak sa nasťahoval do hájovne. Doviedol si sem i svoju mladú ženu Hanku. Spokojne
si spolu nažívali v krásnom prostredí. Raz išli na bohoslužby v kostole. Hanka zacítila prenikavý pohľad,
ktorý neveštil pre ňu nič dobré. Stratila svoj vnútorný pokoj a pohľad ju stále znepokojoval i pri práci v
domácnosti. Michal si statočne plnil svoje povinnosti. Často chodil do lesa a Hanka zostávala sama
doma.
Raz k nej prišiel ich pána syn – Artuš Villáni. Jemu patril aj pohľad v kostole, lebo krása Hanky mu padla
do oka. Niekoľkokrát navštívil Podvršie, požiadal Hanku o vodu a snažil sa ju zviesť. Hanka ho odmietla,
lebo bola verná Miškovi... Keď bol Miško na poľovačke, Artuš využil situáciu, zmizol z poľovačky a chcel
sa Hanky zmocniť násilím. Hanka ho v sebaobrane zabila.
Miško nemal na poľovačke pokoja, všimol si, že pán zmizol... ponáhľal sa domov, ale Artuša už našiel
mŕtveho... Hanka sa mu priznala, že ho zabila. Miško vzal vinu na seba a bol zatvorený. Hanka odišla
z hájovne k svojim rodičom. Po smrti matky, ktorá sa utrápila na smrť, sa Hanka pomiatla.
Miška odsúdili na smrť obesením. No na pojednávanie nečakane prišla šialená Hanka a ku všetkému
sa priznala. Keďže ona už bola od boha dosť potrestaná, Miška prepustili. Vrátili sa do hájovne. Miško
zachránil starého grófa Villániho pred istou smrťou a za odmenu nechcel nič, len aby Hanke odpustil.
Stalo sa. Po čase sa im narodil syn a aj Hanka vyzdravela. Všetko sa vrátilo do starých koľají a opäť žili
šťastne. Koniec skladby má názov „Zbohom“. Lúči sa s horami a údoliami, ktoré majú moc vyliečiť všetky
rany osudu.
Ežo Vlkolinský
- hl. postavy: Žofka Bocková – chudobnejšia
 Ežo Vlkolinský – bohatý, typ zemana, ktorý chápal, že zemania nemajú budúcnosť;
 (bratranec Gábora Vlkolinského), uprednostnil city pred majetkami
 Estera Vlkolinská - Ežova mama, tvrdohlavá, pyšná zemianka, vydedila syna, lebo sa
 chcel oženiť s chudobnejším dievčaťom
 Benko - Ežov syn, meno dostal po Ežovom otcovi, ktorý už zomrel
 Eliáš Vlkolinský - Ežov strýko, brat zosnulého Ežovho otca
Dej sa odohráva v zemianskej kúrii Vlkolinských. Estera vchádza do domu v zlej nálade, lebo sa
dozvedela, že Ežo postavil Žofke máj. Estera ju však nechce za nevestu (kvôli spoločenskému
postaveniu) a pre Eža už má vyhliadnutú inú. On s tým nesúhlasí a obhajuje sa tým, že aj Esterina
mama bola sedliačka (vysloví názor na zemianstvo - „Vaše zemianstvo či nepošlo tiež dolu Dunajom i
košútkami, pani matko? Jak? Ba utemilo veru, žiadna plť ho nedohoní viacej. Ale hľa, i Žofkina mať bola
zemianka.“). Hviezdoslav sa v tejto situácii stavia na stranu Eža, jediné východisko vidí v splynutí
zemianstva s ľudom (Ežo + Žofka). V manželstve im pomáha Eliáš, ktorý je typom hrdého zemana a
názormi sa príliš nelíši od Estery. Mladý pár prijme do domácnosti iba preto, aby urobil Estere napriek.
Eliáš je bratom Beňa, Esterinho manžela; podľa Beňa sa volá aj Ežov syn - Benko. Medzi Esterou a
Eliášom boli rozpory, preto Ežovu svadbu usporiadal Eliáš. Na svadbe autor tiež ukazuje rozdelenie
spoločnosti - v jednom kúte miestnosti bola rodina Žofky, v druhom rodina Eža, Estera dokonca ani
neprišla. Keď sa raz Benko stretne so svojou starou matkou, ona si ho vôbec nevšíma. On je však
neodbytný, milý, dáva najavo, že starkú má rád, zaujíma sa o všetko u nej doma... a vďaka nemu sa
nakoniec rodiny spriatelia, matka Estera sa zmieri so synom Ežom a jeho ženou Žofkou.
Záver diela je teda zmierlivý.
Gábor Vlkolinský
Gáborova rodina bola menej zámožná, obidvaja rodičia boli alkoholici a prepíjali všetok majetok. Gábor
bol kvôli takémuto životu utrápený a citovo ochudobnený. Mal si zobrať dievča zo zemianskej rodiny.
Najskôr sa zaujímal o Uľku, tá ho však odmietla, pretože nechcela za svokru alkoholičku (tzv. korhelicu).
Mal rád aj Marku Tomášovú (dobré a pracovité dievča), ale ona nemala rada jeho, ale Eža. Po jeho
svadbe so Žofkou sa pokúsila o samovraždu a postupne začala chradnúť. Začala odmietať potravu a
onedlho zomrela. Gábor po jej smrti smútil a stratil záujem o dievčatá. Neskôr začal pracovať na poli.
Keď tam raz prišiel, uvidel, že jeho úrodu už niekto pokosil. Ani v iných veciach sa mu nedarilo a preto
prepadol pesimizmu. Chcel spáchať samovraždu, ale tesne predtým, ako sa hodil na kosu, za ním prišiel
Ežo a nahovoril ho, aby sa vybral inou cestou a priženil sa do sedliackej rodiny. Gábor to prijal. Rozhodol
sa, že pôjde na pytačky do rodiny Blažkovcov, tam aj uspel. Pre zemianskeho syna to bol prejav veľkého
úpadku (už nežil ako gazda, ale ako paholok). Gábor je rozhodnutý pracovať a verí, že o jeho rodinu
bude postarané. Záver diela vyznieva ako úpadok zemianstva, východiskom je zníženie zemianstva k
obyčajnému ľudu, v ktorom vidí Hviezdoslav budúcnosť. Hviezdoslav sa pokúsil aj o vytvorenie
veršovaných divadelných hier.
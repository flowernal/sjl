Martin Kukučín (vl. menom MUDr. Matej Bencúr)
-pochádza z Oravy
-po VŠ štúdiách (medicína) odišiel do Chorvátska na ostrov Brač
-písal najmä poviedky z dedinského prostredia (ako všetci naši realisti)
- napísal aj 2 romány: Dom v stráni a Mať volá 

Najznámejšie poviedky:
Rysavá jalovica
- je to humoreska = humorne ladená poviedka
- nie je ani veľmi kritický, skôr sa vysmieva ľuďom, ktorí neodolajú alkoholu
V poviedke sú 2 hlavné postavy, sú to susedia v dedinke Adamovce a ich ženy. 
-Adam Krt – rád si vypije, chce kúpiť jalovicu, žena Eva
-Adam Trnka - predajca jalovice, sused, žena Eva
Ich susedské vzťahy sú dobré až do čias, kedy Krt kúpi od suseda Trnku na jarmoku jalovicu. 
Adam Krt sa so ženou rozhodne, že kúpia jalovicu a tak sa Adam vyberie na trh. Jalovicu však nekúpil a vracal sa domov, keď stretol Adama Trnku, ktorý jalovicu predával, a tak ju d neho kúpil. Kúpu oslávili v krčme, jalovicu priviazali pred krčmou a oni popíjali. Keďže Trnka sa dlho domov nevracal, vybrala sa ho jeho žena Eva hľadať. Našla ho v krčme so susedom Krtom piť a nahnevaná zobrala jalovicu domov, nevediac, že je predaná Krtovi, teda im už nepatrí. Podgurážení chlapi vyšli z krčmy, jalovice nikde, pohádali sa a každý sa pobral domov. Adam Krt bol nešťastný, nemal peniaze, nemal jalovicu – bál sa, čo mu povie jeho žena. Humorne je popísaná aj jeho cesta domov, nevedel ani kde býva – nazeral cez okná domov, aby zistil, kde býva... Žena ho vyhrešila a v podstate ho vyhnala z domu – hľadať jalovicu. Buď privedie jalovicu, ale jej vráti peniaze. Krt  odišiel s tým, že už sa nevráti. Na druhý deň priviedli susedia jalovicu, lebo Trnka žene vysvetlil, že už patrí Krtovcom, ktorí ju kúpili. Hľadali Krta, žena si vyčítala, že ho vyhnala, bála sa o neho. Po niekoľkých dňoch ho Trnka našiel.  Krt pracoval, aby mohol žene dať peniaze. Poviedka končí prísľubom Krta, že už nikdy nebude piť.

Neprebudený
-témou je  tragický osud hlavnej postavy - slabomyseľného husiara Ondráša Machuľu (preto taký názov)
- dedinka Lenovec - Ondráš Machuľa  „biedny tvor boží“
- „Hlava veľká, porytá ostrými vlasmi, ktoré sa svojou nepoddajnosťou ponášajú na zvieraciu srsť. Čelo nízke, oči nápadne malé, lícne kosti vyčnievajúce, nos rozpľaštený na kabáč a ústa široké. Postava malá, nevyvinutá, zhrbená. Keď kráča, ruky mu vopred celembajú ako cepy – celý človek sa málo ponáša na človeka.“
- 20-ročný psychicky zaostalý pastier husí
- žije vo svojom vysnívanom svete, vo svojich ilúziách – „neprebudený“
- „veľké dieťa“ – má nevinnú a čistú detskú dušu – nevie klamať 
Zuza Bežanovie - najkrajšie dievča v dedine
- zasnúbená s Janom Dúbravovie
Totka (teda teta Ondráša) - sestra Ondrášovej matky
- vdova, veľmi pobožná, starala sa o Ondráša
Po smrti svojich rodičov žije Ondráš Machuľa u totky, ktorá sa o neho stará s materinskou láskou. Je dedinským husiarom. Žije vo svojom vlastnom svete, ktorý si vysníval. Sám seba považuje za husiara, ktorý vládne svojej husacej republike. Vrstovníci sa mu vždy vyhýbali, ale s deťmi vychádza veľmi dobre. Často sa s nimi hráva alebo im rozpráva rozprávočky.
Jeho pokojný život naruší Zuzka Bežanovie. Ondráš uverí jej ľahkovážnemu sľubu, že sa zaňho vydá. Od tej chvíle sa venuje len príprave na sobáš. Aby si mohol dať ušiť nové háby, vyrába habarky a opálky, ktoré potom predáva tetkám v dedine. Ani len netuší, že Zuzka sa s ním iba zahráva. Tá sa zatiaľ chystá na svadbu s Jankom Dúbravovie. V deň svadby sa už Ondráš vyoblieka do nových šiat, ale totka ho zamkne v pitvore. Podarí sa mu utiecť a beží k Bežanovie domu. Keď sa dozvie, že Zuzka a Jano sú už svoji, je sklamaný, ale stále verí, že sa so Zuzkou ožení.

Uprostred veselia náhle vypukne požiar. Ondráša pokladajú za podpaľača a tak ho priviažu o plot. Vyslobodí ho Zuzka a prizná sa mu, že ho po celý čas klamala. Ondráš však stále verí svojmu snu a nechápe, čo mu Zuzka hovorí.
Ľudia sa snažia zachrániť pred požiarom, čo sa dá. Keď stará Bežanka zistí, že jej husi ostali v horiacej maštali, volá o pomoc. Ondráš neváha, vrhne sa do maštale a vyháňa husi. Vtom sa povala prepadne a Ondráša aj s husami pochová v plameňoch. 
 Idea poviedky/hlavná myšlienka : Ľudia psychicky poznačení si nezaslúžia byť odsudzovaní, nemajú byť terčom výsmechu, lebo za to nemôžu, ako sa narodili... naopak, mali by sme im pomáhať.
Keď báčik z Chochoľova umrie
Autor chápe vývin spoločnosti, vidí, že zemianstvo je v úpadku:
1.Nie je schopné sa prispôsobiť novým podmienkam, už len prežíva zo svojej slávy z minulosti
2.Na scénu sa dostáva nová kapitalistická vrstva, produktívni a životaschopní obchodníci, ktorí sa neštítia novôt
3.Neschopnosť zemianstva zasahovať do spoločenského diania – nemali už žiadnu moc, vplyv... 
- teda témou je úpadok, zánik zemianstva
- dejová línia je jednoduchá, nevýrazná
- autor kladie dôraz skôr na opis prostredia, vykreslenie charakteru postáv
- využíva aj slovný a situačný humor
- 2 hlavné postavy: Aduš Domanický – schudobnelý zeman (predstavuje zanikajúce zemianstvo)
                                  Ondrej Tráva – reprezentuje nastupujúcu buržoáziu, obchodník
Aduš Domanický z Domaníc (príznačné meno – doma nič), zeman, dávno premrhal  majetok, ale dúfa, že získa dedičstvo po báčikovi z Chochoľova, keď zomrie. Navonok vystupuje pyšne, ako boháč, v skutočnosti sa jeho kaštieľ rozpadá, majetok mu hynie, sluhovia od neho odchádzajú... Ostáva mu len chvastúnstvo, šudierstvo a honosenie sa tým, čo už nemá, a fráza: „Keď báčik z Chochoľova umrie...“ Túto vetu často používal, keď sa ozývali ľudia, ktorým bol niečo dlžný. 
Jeho protipólom je Ondrej Tráva, nový typ dedinčana, dedinský kupec, ktorý zanechal gazdovstvo a začal sa venovať obchodu. Je predstaviteľ nastupujúcej buržoázie, so všetkými znakmi: dravosť, bezohľadnosť, špekulantstvo. Aduš mu ponúka na predaj jačmeň a zoberie si zaň zálohu. Keď sa Ondrej nevie dočkať jačmeňa, rozhodne sa Aduša vyhľadať. Po príchode na Adušovo „panstvo“ v Domaniciach zistí, že Aduš vlastne nič nemá, a preto žiada, aby mu vrátil zálohu...lenže Aduš ju premárnil. Preto Ondrej požaduje jedinú cennú vec – jasene, ktoré rástli na hroboch Adušových predkov. Vtedy sa v Adušovi ozve svedomie, uvedomí si, ako žil, že prehajdákal ich majetky. Dohodne sa s Ondrejom, že mu vráti peniaze, keď si ich zarobí. Tak po týždni vrátil Ondrejovi všetky peniaze, len aby nemusel zhanobiť hrob svojich rodičov a starých rodičov.
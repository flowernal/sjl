Božena Slančíková Timrava
Pochádza z Polichna. Detstvo prežívala na polichianskej fare. Základné vzdelanie získala od otca a neskôr navštevovala dievčenskú školu v Banskej Bystrici. 
Svoje literárne začiatky a mladosť zachytila v autobiografickej novele Všetko za národ.
Timrava prežila skoro celý život v dvoch dedinách v Polichne a v Ábelovej.
Zážitky z malomestského prostredia zachytila v novele Skúsenosť. 
Utrpenie slovenského ľudu počas prvej svetovej vojny zachytila v novele Hrdinovia. 
Posledné roky svojho života prežila Timrava v Lučenci

Ťapákovci
-najznámejšou a najkritickejšou poviedku 
Postavy: bratia Ťapákovci – boli 4, najstarší bol Paľo a mali jednu sestru – Anču.
Anča mala prezývku „zmija“ (Anča-zmija) lebo bola hašterivá a nevládna na nohy (prekonala lámku). Patrí k najtragickejším ženským postavám v literatúre. V tvári bola pekná, no nevládna, a tak vedela, že sa nikdy nevydá. Trápila sa...zarábala vyšívaním ženských svadobných čepcov...zakaždým, keď nejaký vyšívala, myslela na svoj trpký osud – ona si taký nikdy na hlavu nedá. Preto bola aj hašterivá a neznášanlivá voči Ili. 
Iľa bola ženou Paľa Ťapáka, prezývali ju „kráľovná“ (Iľa-kráľovná). Prišla do domu Ťapákov, videla, ako žijú, hnala ich do roboty, neustále ich napomínala pre niečo...preto taká prezývka, lebo sa domnievali, že jej nič nie je dobré...a že im chce len rozkazovať...
Príbeh poviedky Ťapákovci je formovaný jednoducho, je ľahko zrozumitelný, zábavný a blízky jednoduchému človeku. Timrava v ňom opisuje rodinu Ťapákovcov, ktorá je typická svojou lenivosťou a nechuťou pracovať.
Šestnásť členov tejto rodiny sa tlačí v malej chalupe a zjavne im to neprekáža. Medzi sebou však majú gazdinú Iľu, ženu najstaršieho Paľa Ťapáka, ktorá absolvovala štúdiá na škole v Sobote (niečo ako teraz pôrodná asistentka). Iľa sa všemožne snaží naučiť Ťapákovcov poriadku a hygiene. Keď zisťuje, že to nejde, rozhodne sa odísť slúžiť do rechtorovho domu.
No predtým dá svojmu mužovi na výber. Buď ona alebo Ťapákovci. Paľovi, jej mužovi, je to jedno, aj keď ju má veľmi rád. No o nejaký čas prichádza Paľo za Iľu a sľúbi jej, že postaví dom, aby sa osamostatnili.

V poviedke Ťapákovci Timrava kritizuje starý spôsob života – patriarchálny, pridržiavanie sa prežitých hodnôt, ktoré dávno nahradili nové hodnoty a myšlienky zodpovedajúce vtedajšej dobe. Ťapákovci nešli s dobou, čo bolo dobré ich rodičom a starým rodičom, to bolo dobré a postačujúce aj pre nich...a to sa Ili nepáčilo.
 Ťapákovci sú označovaní aj ako „zápecníci“...viedli taký zápecnícky – lenivý spôsob života.


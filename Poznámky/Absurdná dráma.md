Francúzska literatúra
Absurdná dráma (nezmyselná, tzv. antidráma)
- vznikla vo Francúzsku v 2. polovici 20. st.
- základom je existencializmus (ten už poznáte) a nihilizmus = človek sa nemá snažiť o zmeny, nemá sa angažovať, aktivizovať ...pocity ničotnosti, prázdnoty, zbytočnosti...pasivita človeka.
Znaky absurdnej drámy:
1.	Chýba súvislý dej.
2.	Nie je dodržiavaná kompozícia drámy, t.j. chýba napr. zápletka, rozuzlenie deja.
3.	Postavy sa nachádzajú v absurdnej situácii, konajú absurdne. 
4.	Repliky často na seba nenadväzujú (akoby sa postavy, hrdinovia nepočúvali, sú tiež často nezmyselné).
Zakladateľ, hlavný predstaviteľ Samuel Beckett /bekit/
- najznámejšia hra Čakanie na Godota
-hlavným motívom je čakanie na niečo, čo nikto nepozná; na niekoho, koho nikto nevidel...Čakanie, ktoré neprinesie žiaden úžitok...pasivita človeka!
- odohráva sa v neurčitom čase a priestore
- má  dejstvá a len 2 hlavné postavy - Vladimír a Estragon; 2 vedľajšie postavy pán Pozzo a jeho sluha Lucky; + 1 postava = chlapec, ktorý oznamuje, že Godot nepríde.
V 1. dejstve čakajú Vladimír (Slovan) a Estragon (Francúz) na akéhosi Godota, nik nevie, kto to je (Boh? Nádej?), ale očakávajú od neho nejakú zmenu vo svojom živote. Sú pasívni. Okolo nich prejdú pán Pozzo (Talian) so sluhom Luckym (Angličan). Pán sa kruto správa k sluhovi, bičuje ho...Na konci dejstva prichádza chlapec, oznamuje, že Godot nepríde.
2. dejstvo sa odohráva na tom istom mieste, v tú istú hodinu, s tými istými postavami, ktoré vedú dialóg...nezmyselný, smiešny. Okolo prechádza pán Pozzo, ktorý je teraz slepý a je úplne odkázaný na pomoc sluhu. Vladimír a Estragon stávajú opustení, dozvedia sa, že pán Godot nepríde...Nikto ich problémy nevyrieši, nikto im nepomôže v ich starostiach. 


Milan Lasica a Július Satinský napísali v čase totalitného režimu (60-te roky 20. storočia) paródiu na túto hru - Nečakanie na Godota - teda „útočili“ práve na pasivitu ľudí, zosmiešňovali situáciu...
